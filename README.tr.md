
![This is an image](https://cdn.discordapp.com/attachments/731164914751635510/1085165480412729424/Ekran_Resmi_2023-03-14_14.39.56.png)
# **Binabilgi.com nedir?**

Binabilgi.com kişilerin olası bir depreme karşı yapıların deprem güvenliği durumlarına ilişkin ihtiyaç duyulan bilgiye ulaşmalarını sağlayan açık kaynak kodlu, harita bazlı bir aplikasyondur.  

Deprem güvenliğine ilişkin farklı kaynaklardan derlenen, farklı nitelik ve ölçeklerde mekansal verileri haritalandırıp, anlaşılır ve takip edilebilir halde kullanıcıya etkin bir biçimde sunan bir mekansal veri tabanı geliştiriyoruz. 


# **Binabilgi.com’da neyi amaçlıyoruz? Hedeflerimiz neler?**

Binabilgi.com ile bilginin paylaşılması yoluyla güvenli kentleşme yolunda topluluk bilincinin yükselmesini sağlıyoruz. 

Olası bir depreme karşı, yapıların deprem güvenliği durumlarına ilişkin verilerin kamu kurumları tarafından şeffaf olarak paylaşılmasını, denetimlerin yapılmasını ve güvenli, yaşamaya elverişli bir kente dair politikaların uygulamaya geçirilmesini daha güçlü bir sesle ve daha kalabalık talep etmeyi amaçlıyoruz. Bu amaçla; 

* Kamu kurumlarınca üretilen farklı ölçek ve nitelikte verilerin tek bir platformda bir araya getirilmesi, 
* Söz konusu verilerin, bir arada, anlaşılır bir şekilde haritalandırılması, 
* İBB bina tespit analizi sonuçları ile Bakanlık tarafından yetkilendirilen Yapı Denetim Şirketlerince yapılan yapı tespit analizi sonuçlarının derlenmesi ve ulaşılabilir kılınması,
* Her yapı bakımından bir künye oluşturulması, bu sayede sorumluluk zincirini takip edebilmeyi mümkün kılacak şekilde ilgili müteahhit şirket, mimari proje şirketi, zemin etüdü şirketi, denetim şirketi bilgilerinin derlenmesi,
* Söz konusu verilerin güvenilirlik/ teyit edilebilirlik standartlarını sağlamasına yönelik bir doğrulama sisteminin geliştirilmesi, 
* Yapı standart ve sertifikalarına ilişkin iyi uygulamaların görünür kılınması,
* Yapılara projeye ve ruhsata aykırı müdehalelere ilişkin ihbar niteliğinde bilgileri ve bunlara ilişkin görsel malzemenin derlenmesi ve ilgili mercilere iletilmesini hedefliyoruz.

# **Binabilgi.com nasıl işliyor?**

Deprem güvenliğine ilişkin farklı ölçek ve nitelikte bilgileri tek bir künyede buluşturan binabilgi.com;

## **-FAZ 1-**

  1) İBB ve Kandilli Rasathanesi’nin Olası Deprem Kayıp Tahminlerinin Güncellenmesi Raporu (2020) sonuçlarına göre yapının bulunduğu mahallenin risk durumu bilgisi, 

  2) İBB Kent Jeolojisi Projesi  Jeolojik Etüt Haritası (2011) uyarınca yapının bulunduğu alanın zemin bilgisi,

  3)  AFAD Güncel Fay Hatları ve rilerine göre yapının bulunduğu alanın fay hatlarına uzaklığı bilgisi, 

## **-FAZ 2-** 

  4) Yurttaşlar tarafından girilecek;
İBB Bina Tespit Analizi Sonuçları,
Bakanlıkça yetkilendirilmiş yapı denetim şirketlerince yapılan yapı denetim rapor sonuçları,

## **-FAZ 3-**

  5) Geliştiriciler tarafından gönüllü olarak paylaşılmak istenen yapı denetimine ilişkin rapor ve bilgiler ile iklim, enerji gibi başlıklarda yapı standart ve sertifikalarına  ilişkin bilgiler,


  6) Geliştiriciler tarafından paylaşılan yapı denetimine ilişkin bilgilerin sorumlu bir yerel yönetim, oda ya da üniversite tarafından teyit edilmesine ilişkin doğrulama sistemi,  


## **- FAZ 4-**

  7) Yurttaşlar tarafından girilecek;
      - Ruhsat tarihi, müteahhit şirket, mimari proje şirketi, zemin etüdü şirketi, denetim şirketi bilgileri, 
      - Yapılara projeye ve ruhsata aykırı müdehalelere ilişkin ihbar niteliğinde bilgiler ve bunlara ilişkin görsel malzeme,
      - Söz konusu bilgilerin ilgili kurum ve kuruluşlara iletilmesine yönelik sistemin kurulması splintlerini içerir. 
     

# **Şu ana dek ne yaptık? Bir sonraki adımda ne yapmayı planlıyoruz?**


Şu ana dek FAZ 1 olarak nitelediğimiz aşamanın geliştirme aşamasındayız. Farklı kamusal verileri derliyor ve farklı ölçeklerde bu bilgileri en sade ve etkili şekilde nasıl göstereceğimiz üzerine çalışıyoruz. 

Marka kimlik ve logo çalışmamız, web sitemiz hazırlanıyor. 

Bir yandan da FAZ 2 olarak tanımladığımız bina künyesinin içeriği netleşiyor. Kullanıcıların tespiti ve tasnifi, bilgi almak ve bilgi paylaşmak isteyen kullanıcıların ihtiyaçları ve süreç kurgusu üzerine çalışmalarımız devam ediyor. 

En kısa sürede FAZ 1 ile kalkış yapmayı ve gecikmeksizin FAZ 2’yi hayata geçirmeyi planlıyoruz.  FAZ 3 ve FAZ 4’ün hayata geçmesi için, her biri bakımından ilave ikişer aylık hazırlık süreleri öngörüyoruz. 


# **Neye ihtiyacımız var? Bize nasıl destek olabilirsiniz?** 


Binabilgi’de en acil ihtiyacımız UI-UX ve startup hukuku, veri hukuku alanında karşılaştığımız karmaşık problemlere dair yasal danışmanlık. 

Proje yönetimi, yazılım, veri tasnifi, kullanıcı deneyimi, hukuk, sosyal medya, marka-kimlik, projeye kaynak yaratılması dahil olmak üzere tüm süreçlerin ilerlemesi için ekibin genişlemesine ve gönüllü desteğine ihtiyaç duyuyoruz. 


Bize;


[Discord sunucumuzdan](https://discord.gg/4vyvkrVdms), 
info@binabilgi.com üzerinden ulaşabilir, 
[Twitter](https://twitter.com/binabilgi), [Instagram](https://www.instagram.com/binabilgi/) adreslerimizi takip edebilir, sosyal medya paylaşımlarınızla destek olabilirsiniz.  

# **Biz kimiz?** 

Ekip 2023 Maraş Depremi’nden sonra, “Türkiye’de depremlerin afete dönüşmesine engel olmak için ne yapabiliriz?” sorusu etrafında bir araya gelen gönüllü profesyonelleriz.
- Ant Somers - Geliştirici 
- Faruk Yıldırım- Geliştirici
- Hazal Duygu Ulusoy Erdem- Kullanıcı Deneyimi Sorumlusu
- Mustafa Akal- Marka ve İş geliştirme Sorumlusu 
- Numan Burak Fidan- Geliştirici
- Özgün Rüya Oral- Proje Sorumlusu 
- Uğur Koçak- Geliştirici
- Yamaç Kurtuluş- Geliştirici
- Zeynep Can Eliaçık- Kampanya Sorumlusu 

[Contribution guidelines for this project]










